Konteyner kentte kavga:35 yaralı
Suriyeli sığınmacıların kaldığı konteyner kentte çıkan kavgada 20'si görevli 35 kişi yaralandı. İç savaşın sürdüğü Suriye'den kaçarak Şanlıurfa'nın Harran İlçesi'ne kurulan Harran Konteyner Kent'e yerleşmek isteyen Suriyeli grup ile görevli güvenlik görevlileri arasında başlayan sözlü tartışma taş ve sopaların kullandığı kavgaya dönüştü. Kavgaya konteyner kentte barınan Suriyeli sığınmacılar da katılınca; 1'i itfaiye eri, 6'sı asker, 13'ü güvenlik görevlisi ve 15'i Suriyeli olmak üzere toplam 35 kişi yaralandı.
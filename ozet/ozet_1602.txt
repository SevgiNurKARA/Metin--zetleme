133 yıllık hayal gerçeğe dönüşüyor
 
 Başbakan Recep Tayyip Erdoğan tarafından 13 Mayıs 2012’de temeli atılan 14 bin 700 metrelik Ovit Tüneli’nin Rize ve Erzurum tarafında, bir süre önce tünel açma çalışmalarına başlanmıştı. Tünelin giriş kotu 1919 metre, çıkış kotu 2236 metre ve tünel içi boyuna eğim yüzde 2.13 olarak yapılıyor. 2015 yılı sonunda bitirilmesi planlanan tünel ile 133 yıl önce gündeme gelen Rize-Erzurum kara yolu, 250 kilometreden 200 kilometreye düşecek. Tünel 14 bin 700 metre uzunluğu ile Türkiye’nin en uzun, dünyanın ise en uzun tünellerinden biri olacak.
Emniyetten Cübbeli'ye şok rapor
Cübbeli Ahmet Hoca'dan soruşturma sürecinde şikayetçi olan iki Faslı kadın Temmuz ayında ifadesini geri çekti. Emniyete 6 Kasım'da gelen ihbar mailinde kadınlara, Cübbeli'nin avukatı F. O'nun baskı yaptığı ve para vererek şikayetin geri çektirildiği belirtildi. Bugünkü duruşmada ise Cübbeli Ahmet Hoca tahliye oldu 
 Kamuoyunda "Cübbeli Ahmet" olarak bilinen Ahmet Mahmut Ünlü’nün de sanıkları arasında bulunduğu davanın 4. duruşmasında tahliye kararı çıktı. Çağlayan’daki Adalet Sarayında bulunan 16. Ağır Ceza Mahkemesi’nde görülen duruşmaya tutuklu sanıklar Ahmet Mahmut Ünlü, Barış Sezek ve Mahjuba Demirel ve aralarında Nejat Ergin’in de bulunduğu bazı tutuksuz sanıklar katıldı. Duruşmada hakim Emniyet'ten gönderilen ve Ahmet Mahmut Ünlü'nün avukatının Fas'ta iki kıza ifadelerini geri çekmeleri için para ödediği yönündeki raporu okudu. Avukatlar bu rapora tepki gösterdi.
"Patriotlar operasyonel hale geldi"
Hava Kuvvetleri Komutanlığı, Adana'da Patriot füzeleriyle ilgili basın bilgilendirme toplantısı düzenledi ve sistemin operasyonel hale geldiğini açıkladı. Hava Kuvvetleri İletişim Şube Müdürü Binbaşı Cengiz Alabacak, Adana'ya konuşlandırılan patriot hava savunma sisteminin ilk harekat yeteneğini kazanarak, operasyonel hale geldiğini belirtti. Alabacak, Seyhan İlçe Jandarma Komutanlığı olarak kullanılan Recai Engin Kışlası'nda patriot hava savunma sistemleriyle ilgili olarak düzenlenen basın bilgilendirme etkinliğinde, sistemin kurulum yeriyle ilgili soruları da cevapladı.
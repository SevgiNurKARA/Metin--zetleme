Bozdağ: "Operasyon yetkisi sandıkta olsun"
Başbakan Yardımcısı Bekir Bozdağ, başkanlık sisteminin parlamenter sistemden farkını anlatarak, "Sermaye, medya, çete, mafya, hukuk dışı yapılanmalar, kendini ülkenin sahibi gibi görenler falan hiç kimse operasyon yapamasın. Operasyon yetkisi sadece sandıkta ve millette olsun" dedi. Ahi Evran Üniversitesi'nin akademik yılı açılışı nedeniyle Kırşehir'e gelen Bozdağ, valiliği ziyareti sırasında gazetecilerin sorularını cevaplandırdı.
Utanç davasında şok karar
 
 Mardin'de 10 yıldır devam eden ve kamuoyunda ’utanç davası’ olarak bilinen N.Ç. davası, Yargıtay’ın bozma kararından sonra yeniden görüldü. Bugünkü duruşmada 25 sanığa 5 ile 9 yıl arasında değişen hapis cezaları verildi. N.Ç. 'nin avukatlarından Şeyma Ürper Gökçe,  "Tarihi bir dava olması sebebiyle de emsal teşkil edecek bir karar beklediğimizi heyete özellikle belirttik. Ancak burada verilen karar açıkçası ne bizi, ne kamuoyu vicdanını tatmin edecek bir karar değildir" dedi. 'RIZASI VAR' DİYE ALT SINIRDAN
 
 Cezaların N.Ç.’nin rızası olduğu gerekçesiyle alt sınırdan verildiği belirtildi. Mardin’de N.Ç. adlı kızın 2002 yılında 13 yaşındayken 24 kişinin tecavüzüne uğraması nedeniyle açılan ve 10 yılda yerel mahkemenin verdiği kararı, Yargıtay kısmi olarak bozdu.
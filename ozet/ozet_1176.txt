Kar yeniden geliyor! Meteoroloji Genel Müdürlüğü yetkililerinden alınan bilgiye göre, halen yağışlı havanın etkisinde bulunan ülke, bu akşamdan itibaren Orta Akdeniz üzerinden gelen yeni bir yağışlı sistemin etkisine girecek. Tahminlere göre, akşam saatlerinde yurdun batısında özellikle kıyı kesimlerde tekrar başlayacak yağışlar, İzmir, Aydın, Manisa, Muğla, Balıkesir'in batı ilçeleri (Ayvalık, Edremit, Gömeç, Havran ve Burhaniye) ile Çanakkale'de kuvvetli ve çok kuvvetli olacak. Antalya ve Isparta'da bu gece saatlerinden sonra yeniden başlayacak yağışlar, yarın sabahtan itibaren etkisini artırarak kuvvetli, Isparta'nın güney ilçeleriyle Antalya'nın doğu ilçelerinde çok kuvvetli görülecek.
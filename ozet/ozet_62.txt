Atalay: "Hükümette idamla ilgili çalışma yok"
Başbakan Yardımcısı Beşir Atalay, Başbakan Recep Tayyip Erdoğan'ın "idam cezasını" yeniden gündeme getirmesine ilişkin, "Başbakanımızın ifade ettiği o konuda hükümette bir çalışma, tasarı yok" dedi. Atalay, terör sorunun çözümü konusunda da ana muhalefet partisinin tekliflerini beklediklerini söyledi. Atalay, AK Parti Genişletilmiş İl Başkanları Toplantısı'na katılmak üzere geldiği AK Parti Genel Merkezi'ne girişinde gazetecilerin sorularını yanıtladı.
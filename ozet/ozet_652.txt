İşte Milli Piyango'nun büyük ikramiye talihlisi
Milli Piyango'nun büyük ikramiye talihlisinden birinin Mersin'de güvenlik görevlisi olarak çalışan 25 yaşındaki Şahin Özdemir olduğu ortaya çıktı. Milli Piyango'nun 45 milyon liralık büyük ikramiyesinin 4 talihlisinden birinin Mersin'de 800 lira aylıkla özel güvenlik görevlisi olarak çalışan 25 yaşındaki Şahin Özdemir olduğu ortaya çıkınca, ailesinin yanısıra evlerinin bulunduğu Kazanlı Beldesi halkı da büyük bir sevinç yaşadı. Aynı beldedeki akaryakıt dolum tesisinde görev yapan Özdemir, eşi ve 3 kardeşi ile birlikte 11 milyon 250 bin liralık ikramiyesini almak için Ankara'ya gitti.
Kandil'e gece operasyonu
 
 KUZEY Irak’ta PKK’nın komuta merkezinin bulunduğu Kandil Dağı’na gece yarısı düzenlenen ve örgütün lider kadrosunun hedef alındığı hava operasyonunda 50’den fazla hedef F-16 savaş uçakları tarafından vurulup tahrip edildi. Operasyonda TÜBİTAK tarafından geliştirilen sığınak delici bombaların ilk kez kullanıldığını belirtildi. Kuzey Irak’ta bulunan PKK varlığına yönelik geçen gün başlatılan hava operasyonu dün gece de devam etti. İnsansız Hava Araçları’ndan alınan görüntüler ve istihbarat bilgilerine dayandırılarak yapılan operasyonun, PKK’ya yönelik bugüne kadar düzenlenen en kapsamlı ve büyük operasyon olduğu belirtildi.
İskele faciasında flaş gelişme! Geçen Cuma günü Kadıköy’den kalkan vapurun Beşiktaş’ta iskeleye yanaşmasının ardından vapurdan inmeye çalışan Haydar Kayır (43), ayağı kayınca denize düşmüş ve boğularak hayatını kaybetmişti. Haydar Kayır’ın ailesi güvenlik kamerası görüntülerinde, düşme anı ve sonrasında yaşanan kurtarma faaliyetlerini izledikten sonra sorumlular hakkında suç duyurusunda bulunma kararı aldı.
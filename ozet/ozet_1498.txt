Sütler pazartesi günü dağıtılıyor
 
 Okul Sütü Programı kapsamında pazartesi gününden itibaren öğrencilere süt dağıtımı yapılacak. Milli Eğitim Bakanlığı (MEB), Gıda, Tarım ve Hayvancılık Bakanlığı ile Sağlık Bakanlığı organizasyonunda yürütülen ve 11 Şubat itibarıyla 30 bin 885 okulda başlayacak olan Okul Sütü Programı, 14 Haziran’a kadar devam edecek. Program kapsamında ülke genelinde resmi ve özel okullar ile azınlık okullarının, ana sınıfları ile ilkokul 1, 2, 3 ve 4. sınıflarında bulunan 6 milyon 290 bin 977 öğrenciye her hafta pazartesi, çarşamba ve cuma günleri UHT koşullarında paketlenmiş 200 mililitre pastörize süt dağıtılacak.
Tablodaki belleğin sırrı
 
 DHKP-C’ye yönelik olarak, iki hafta önce farklı illerde eş zamanlı düzenlenen operasyonun, 17 kişinin tutuklandığı İzmir bölümündeki aramalarda, dernek binasındaki duvara asılı bir tablonun arkasında bulunan flaş bellekteki, ’Yunanistan’ şifreli gizli dosyanın içeriği ortaya çıkarıldı. DHKP-C örgütü üyelerine ait bellekteki dosyada, Türkiye’deki imam hatipler dahil tüm liselerde okuyan öğrenciler hakkında bilgilerin, bunun yanı sıra özellikle eleman kazanımında en önemli engel olarak görülen anne ve babalarla mücadele yöntemlerinin anlatıldığı ortaya çıktı. Türkiye’nin çeşitli illerinde bir süredir eylemler düzenleyen terör örgütü DHKP-C’ye yönelik Emniyet Genel Müdürlüğü Terör Daire Başkanlığı’nın koordinasyonunda başlatılan çalışma sonrasında İstanbul ve Ankara’nın da aralarında bulunduğu illerde eş zamanlı baskınlar yapıldı.
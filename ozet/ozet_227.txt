THY uçağında acil iniş paniği
THY'nin Şanghay- İstanbul seferini yapan uçağı Hazar Denizi üzerindeyken kabin basıncının düşmesi nedeniyle İstanbul Atatürk Havalimanı yerine Ankara Esenboğa Havalimanı'na zorunlu olarak indi 
 THY’den alınan bilgiye göre içinde 272 yolcusu bulunan TC- JJK kuyruk tescilli, Boeing 777-ER tipi  ‘Akdeniz ‘ adlı uçağın Hazar Denizi üzerindeyken kabin içi basıncı düştü. Oksijen maskeleri otomatik olarak açıldı ve yolcular kabin görevlilerinin kontrolünde maskeleri taktılar. Pilot, yolculara uçağın teknik arıza nedeniyle Ankara’ya ineceği bilgisini verdi. 20 dakika süreyle yolcular maskelerle yolculuk yaptı, uçak normal oksijenin alınabildiği irtifaya inince maskeler çıkartıldı. 20 dakika kadar daha gidildikten sonra da uçak Ankara Esenboğa Havalimanı’na zorunlu olarak indi.
Teröristleri bozguna uğratan taktik
 
 Ses getirmek için büyük bir eylem planlayan ve Çukurca’daki Karataş Üs Bölgesinde’ki bir bölüğe yaklaşık 120 teröristle 7 Ocak’ta saldıran bölücü terör örgütü mensupları, tam anlamıyla "baskın planlarken baskına uğradılar". Silahlarını da bırakarak kaçmak zorunda kalan teröristlerin düzenlemeyi planladıkları saldırı ve Mehmetçiğin mücadelesinin detayları tam manasıyla gerçek bir kahramanlık hikayesi. -Kar yağışından yararlanmayı çalıştılar- 
  
 Teröristler, yoğun kar yağışı nedeniyle bölgede görüş mesafesinin düşmesi nedeniyle oluşan uygun şartlardan faydalanmak için üs bölgesinin içine kadar girerek ses getirecek bir eylem için her türlü önlemi aldıklarını sanarak Karataş Üs Bölgesi’ndeki bölüğe yaklaşmaya başladılar. Teröristler, saldırıda termal görüş cihazları tarafından tespit edilmemek için ortama uygun kıyafetler giymiş ve silahlarını da naylonlara sarmışlardı.